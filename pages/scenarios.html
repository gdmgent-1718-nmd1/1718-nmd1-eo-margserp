<!DOCTYPE html>
<html lang="nl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Scenario's - Eindopdracht NMD-I</title>
    <link rel="stylesheet" href="https://cdnjs.cloudflare.com/ajax/libs/normalize/8.0.0/normalize.min.css">
    <link rel="stylesheet" href="css/pages.css">
</head>
<body>
    <h1>Scenario's</h1>
    <h2>1</h2>
    <p>
        Lori is een 23-jarige studente die opgegroeid is met het internet. Sinds ze op kot zit, is ze geobsedeerd met kamerplanten. Ze heeft er enkele op haar kot staan maar ze overleven het kot-leven niet allemaal. Lori is op zoek naar wat <strong>extra informatie</strong> rondom het verzorgen van kamerplanten en zoekt op het internet naar antwoorden op haar vragen. Op de site van GREENTALKS vind ze een evenement over kamerplanten die jammer genoeg al voorbij is. Gelukkig staat de informatie die ze nodig had in de beschrijving van het evenement en de FAQ die erbij hoort.
    </p>
    <h2>2</h2>
    <p>
        Gregg is 27 jaar oud en verkoopt haarproducten aan kappers. Gregg werd vorig jaar als voorzitter verkozen in zijn kleine organisatie die zich inzet voor milieu en natuurbehoud in hun dorpje Zomergem. Er zijn 7 leden in de organisatie en elke maand houden ze een vergadering. Maar twee keer per jaar gaan ze naar een <strong>speciaal evenement</strong> om wat bij te leren over natuur, milieu of tuinieren. Dit jaar valt de verantwoordelijkheid dus op Gregg om een evenement te vinden waar ze naartoe kunnen gaan. Op aanraden van zijn zoon zoekt Gregg via het internet een evenement. Hij komt terecht op de site van GREENTALKS en ziet dat ze in de nabije toekomst een evenement organiseren omtrent een dagelijkse groene levensstijl. Gregg had al opgevangen van zijn leden dat ze wat meer informatie wilden hoe ze in het dagelijks leven beter konden omgaan met het milieu dus dit evenement lijkt perfect. Hij kan zelfs al tickets online reserveren dus hij hoeft zich geen zorgen meer maken daarover.
    </p>
    <h2>3</h2>
    <p>
        Maarten is een grote fan van de vegetarische levensstijl. Maarten is 21 jaar oud en is nu al 4 jaar vegetarisch. Als hij niet moet werken, schrijft hij een blog op het internet over ‘Zijn leven als een vegetariër’. Deze blog heeft hij nu al 2 jaar en hij wil wat meer. Hij zou graag eens voor een wezenlijk publiek staan en zijn verhaal vertellen. Hij gaat dus op zoek naar een organisatie die bij zijn levensstijl past en waarbij hij begeleid kan worden tot hij voor een groep mensen staat. Na wat opzoekwerk vindt hij GREENTALKS en ziet hij dat ze mensen de kans geven om zich op te geven als <strong>vrijwilliger</strong>. Hij meldt zich onmiddellijk aan en in zijn enthousiasme stuurt hij zelfs een mailtje naar de contactgegevens die op de site te vinden zijn.
    </p>
    <h2>4</h2>
    <p>
        Sofie is een studente die in haar afstudeerjaar zit voor haar bachelor in de industriële wetenschappen. Ze heeft beslist om haar bachelorproef te schrijven rond het <strong>thema</strong>: groene energie op basis van waterkracht. Hiervoor moet ze natuurlijk eerst meer te weten komen over het onderwerp. Via vrienden is ze te weten gekomen dat er veel lezingen worden gegeven rond dit thema. Ze beslist dus om het internet eens af te speuren naar lezingen in haar buurt en heeft snel prijs. Op de site van GREENTALKS vindt ze dat zij dergelijke lezingen organiseren, maar ze is volledig verkocht als ze ziet dat ze haar kot niet eens uit moet en een samenvatting en FAQ van verschillende lezingen kan lezen op de site.
    </p>
    <h2>5</h2>
    <p>
        Anna is 17 jaar en enorm geïnteresseerd in de wereld rondom haar. Ze houdt ervan om <strong>lezingen</strong> bij te wonen over verschillende actuele onderwerpen. De laatste tijd merkt ze dat de mensen rond haar zeer gefixeerd zijn op een ‘gezonde’ levensstijl. Na wat onderzoek op het internet leert Anna de ‘Zero Waste’-levensstijl kennen en is ze onmiddellijk verkocht. Zoals altijd zoekt ze direct naar lezingen die haar meer kunnen vertellen en zo vindt ze de website van GREENTALKS. Ze ziet onmiddellijk een evenement rond de ‘Zero Waste’-levensstijl maar helaas zijn alle tickets al gereserveerd. Gelukkig kan ze zich inschrijven op de wachtlijst en twee dagen later krijgt ze een email waarin staat dat ze een ticket heeft kunnen bemachtigen.
    </p>
</body>
</html>